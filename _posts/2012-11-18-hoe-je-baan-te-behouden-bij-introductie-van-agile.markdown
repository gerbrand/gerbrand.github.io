---
author: admin
comments: true
date: 2012-11-18 10:20:58+00:00
layout: post
slug: hoe-je-baan-te-behouden-bij-introductie-van-agile
title: Hoe je baan te behouden bij introductie van Agile
wordpress_id: 606

---

De organisatie waarvoor je werkt besluit Agile te worden. Dat klinkt eng! Ongetwijfeld betekent dat een reorganisatie en dus dat mensen ontslagen worden. In deze tijden van economische tegenspoed zou het jammer zijn als mensen zonder baan komen te zitten, dus laten we eens kijken wat mensen in de softwarewereld, die gewend zijn aan Waterfall, PRINCE2, TMAP of CMMI zouden kunnen doen als hun organisatie besluit Agile te worden.
<!-- more -->


## De Project-manager


Wat als je project manager bent: bij elke agile methodiek, waaronder SCRUM, zijn teams zelfsturend. Dus wat valt er dan te aan te sturen? Wat kun je als project manager nog doen? Een nieuwe rol die de project manager vaak op zich neemt, is product owner. De product owner zorgt ervoor dat het team een backlog van werk, in scrum in de vorm van user stories heeft. De product owner met die user stories in de juiste volgorde zetten, zodat hetgeen wat het belangrijkst is ook als eerste is gedaan.
Voor de traditionele project manager begint dat al vertrouwd te klinken, maar nu komt het: het team mag zelf beslissen of ze een user story oppakken of niet. Sterker nog, de product owner mag ook niet vertellen hoe het team het team te werk moet gaan. Ze mag alleen beschrijven, of vertellen, wat de organisatie waarvoor zij werkt wil hebben. Bovendien moet de product owner, als het team een user story heeft afgerond, vertellen of zij het werk van het team accepteert.

Gelukkig is dit voldoende werk om een volledige werkweek mee te vullen, dus de omgeschoolde project manager hoeft niet bang te zijn dat ze zonder werk komt. Wel kan het gebeuren, dat je in je nieuwe rol als product owner, regelmatig voor etenstijd thuis bent en in het weekend geen werk meer moet doen. Als je dat niet erg lijkt, hoef je als project manager niet bang te zijn als hoger management besluit agile te gaan werken.


## De Test-manager


Verder kun je nog test manager zijn, waar pas je nog binnen scrum-team? Alle testers, die je eerst moest aansturen, gaan samenwerken met de software ontwikkelaars in een team. De testers zover krijgen om een test plan te maken is opeens niet meer nodig: de testers praten met een product owner of zelfs de eindgebruikers om te bepalen wat verwacht wordt en beschrijft de testen om die verwachting te verifiëren. Bovendien moeten de testers al hun testen gaan automatiseren, dus mensen achter de broek aan zitten om saai en herhalend werk te gaan doen is niet meer nodig.

Met een beetje gedrevenheid kun je als test manager toch nog wel je baan behouden. Waarschijnlijk heb je veel kennis van de organisatie waarvoor je werkt en de software die gebruikt wordt. Sterker nog, je hebt waarschijnlijk veel meer kennis dan je testers, die vooral bezig waren met op knoppen drukken en stappenplannen volgen. Een agile team zal je dus graag verwelkomen als ‘agile tester’. Zo’n agile tester heeft, zoals eerder gezegd, heel wat meer verantwoordelijkheid dan de testers die je zelf aanstuurde dus je hoeft zo’n nieuwe rol niet als een demotie te zien.


## De Software-engineer


Dan , wat als je softwareontwikkelaar bent? Je denkt misschien, mijn bedrijf heeft nog steeds nieuwe software nodig, agile of niet, dus mijn werk is zeker. Helaas, als een bedrijf echt agile gaat werken, wordt alleen software gemaakt die echt nodig is. Het maken van herbruikbare componenten maken die niemand gebruikt kan echt niet meer.
Ook moet zeer regelmatig, soms zelfs meerdere keren per week, afgeronde software gedemonstreerd worden. Als je gewend was een jaar lang te vertellen dat je bijna klaar bent, dan heb je een behoorlijk probleem als je bedrijf agile gaat werken.
Tot slot moet je opeens naast alle code die je moet schrijven om iets voor elkaar te krijgen, nu ook nog code schrijven om te testen dat hetgeen je hebt gemaakt ook daadwerkelijk werkt.

Als je dat eng lijkt, is het hoog tijd om je zelf bij te gaan spijkeren. Gelukkig, als je organisatie agile gaat werken, zal iedereen ook samen moeten werken. Dus je mag teamleden om hulp vragen als je vastzit. Wat niet mag, is wegblijven op die de dagelijkse stand up. Maak ook niet te veel cynische opmerkingen maken als ‘dit gaat niet werken’, ‘die automatische testen kosten mij te veel tijd’ of ‘moeten we nu al weer overleggen?’.


## Conclusie


Agile software development omvat dus meer dan iedere dag een stand up houden of wat vaker dan ieder jaar je software uitbrengen. Als je een beetje open bent, kun je zo een nieuwe rol oppakken en hoef je niet binnenkort sollicitatiebrieven te schrijven.
